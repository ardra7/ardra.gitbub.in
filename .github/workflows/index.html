
<!-- saved from url=(0038)file:///C:/Users/HP/Desktop/jhgjh.html -->
<html><head><meta http-equiv="Content-Type" content="text/html; charset=UTF-8">

<img src=https://www.mathrubhumi.com/image/contentid/policy:1.9135090:1702371075/iffk-banner.jpg?$p=e953581&q=0.8 width= "500" <br>
<h6>HOME SPECIAL PAGES IFFK 2023</h6>

</head><body><h2>IFFK 2023: ഏഴാംദിനം 11 മത്സരചിത്രങ്ങൾ; 66 സിനിമകളുടെ അവസാന പ്രദർശനം</h2>
<h6>14 December 2023, 07:31 AM IST</h6>

<img src=https://www.mathrubhumi.com/image/contentid/policy:1.9154323:1702519177/IFFK%202023.jpg?$p=3a24be1&f=16x10&w=852&q=0.8 width="300"<br>
<h6>ചലച്ചിത്രമേളയ്ക്കെത്തിയ ഡെലി​ഗേറ്റുകൾ |<br>
ഫോട്ടോ: പ്രവീൺദാസ്.എം| മാതൃഭൂമി</h6>

തിരുവനന്തപുരം: 28-ാമത് കേരള രാജ്യാന്തര ചലച്ചിത്രമേളയുടെ കൊടിയിറക്കത്തിന് ഒരു ദിവസം ബാക്കിനിൽക്കേ ഒൻപത് ഓസ്കാർ എൻട്രികൾ ഉൾപ്പടെ 67 ചിത്രങ്ങൾ വ്യാഴാഴ്ച പ്രദർശിപ്പിക്കും.11 മലയാള ചിത്രങ്ങളടക്കം 66 ചിത്രങ്ങളാണ് മേളയിൽ ഇന്ന് അവസാന പ്രദർശനത്തിന് എത്തുന്നത്.
മത്സര വിഭാഗത്തിലെ 14 ചിത്രങ്ങളിൽ 11 എണ്ണവും പ്രദർശനത്തിനെത്തുന്നു എന്നതാണ് ഏഴാംദിവസത്തെ സജീവമാക്കുന്നത്. ഈ വിഭാഗത്തിലെ രണ്ട് മലയാള ചിത്രങ്ങളും -ഡോൺ പാലത്തറയുടെ ഫാമിലി, ഫാസിൽ റസാക്കിന്റെ തടവ്- ഇന്നുണ്ട്. ഇവ മേളയിൽ കാണാനുള്ള അവസാന അവസരം കൂടിയാണിത്.
ലോക സിനിമ വിഭാഗത്തിൽ പേർഷ്യൻ ചിത്രമായ എൻഡ്ലെസ്സ് ബോർഡേഴ്‌സ്, ജോർദന്റെ ഓസ്കാർ പ്രതീക്ഷയായ ഇൻഷാഅല്ലാഹ് എ ബോയ്, നേപ്പാൾ ചിത്രം എ റോഡ് ടു എ വില്ലേജ് തുടങ്ങി 24 ചിത്രങ്ങളും സുനിൽ മാളൂരിൻ്റെ വലസൈ പറവകൾ, ആനന്ദ് ഏകർഷിയുടെ ആട്ടം, ശ്രുതി ശരണ്യത്തിന്റെ ബി 32 മുതൽ 44 വരെ, ജിയോ ബേബിയുടെ കാതൽ, എം ടി യുടെ നിർമ്മാല്യം തുടങ്ങിയ മലയാള ചിത്രങ്ങളും വ്യാഴാഴ്ച പ്രദർശിപ്പിക്കും.

<h2>മികച്ച ചിത്രങ്ങൾക്കും സംവിധായകർക്കുമായി 11 പുരസ്‌കാരങ്ങൾ; പ്രേക്ഷക പുരസ്‌കാരത്തിന് 20 വയസ്സ്</h2>
<h6>15 December 2023, 09:44 AM IST</h6>

<img src=https://www.mathrubhumi.com/image/contentid/policy:1.9151806:1702468264/image/13unni4.jpg?$p=6727a19&f=16x10&w=852&q=0.8 width="300"<br>
<h6>ഇരുപത്തിയെട്ടാമത്‌ രാജ്യാന്തര ചലച്ചിത്രമേള നടക്കുന്ന തിരുവനന്തപുരം കൈരളി തിയേറ്ററിൽ സിനിമ കാണാൻ <br>sഎത്തിയ ഡെലിഗേറ്റുകൾ | ഫോട്ടോ: എം.പി. ഉണ്ണികൃഷ്‌ണൻ / മാതൃഭൂമി</h6>

തിരുവനന്തപുരം: കേരള രാജ്യാന്തര ചലച്ചിത്രമേളയുടെ സമാപനച്ചടങ്ങിൽ സുവർണ ചകോരം ഉൾപ്പടെ മികച്ച ചിത്രങ്ങൾക്കും സംവിധായകർക്കുമായി സമ്മാനിക്കുന്നത് പതിനൊന്ന് പുരസ്‌ക്കാരങ്ങൾ. മികച്ച ചിത്രത്തിന് സുവർണ ചകോരവും മികച്ച സംവിധായകനും പുതുമുഖ സംവിധായകനും പ്രേക്ഷക പുരസ്‌കാര ചിത്രത്തിനും രജത ചകോരവും നൽകും. പ്രേക്ഷക പുരസ്കാരം ഏർപ്പെടുത്തിയിട്ട് രണ്ടു പതിറ്റാണ്ട് തികയുന്നു എന്ന പ്രത്യേകതയും ഇത്തവണയുണ്ട്. മികച്ച മത്സര ചിത്രത്തിനും മികച്ച മലയാള നവാഗത സംവിധായകനുമുള്ള ഫിപ്രസി പുരസ്‌കാരം, മികച്ച ഏഷ്യൻ സിനിമയ്ക്കും മലയാള ചിത്രത്തിനുമുള്ള നെറ്റ്പാക്ക്, കെ.ആർ..മോഹനൻ എൻഡോവ്മെന്റ് പുരസ്കാരം, ലൈഫ് ടൈം അച്ചീവ്മെന്റ് പുരസ്കാരം, സ്പിരിറ്റ് ഓഫ് സിനിമ എന്നിവയാണ് മേളയിൽ നൽകുന്ന മറ്റ് അ‌ംഗീകാരങ്ങൾ. മികച്ച ചിത്രത്തിനുള്ള സുവർണ ചകോരത്തിന് 20 ലക്ഷം രൂപയും രജത ചകോരത്തിനു നാലു ലക്ഷവും പുതുമുഖ സംവിധായകന് മൂന്ന് ലക്ഷവും ജനപ്രീതിയാർജിച്ച ചിത്രത്തിന് രണ്ടു ലക്ഷം രൂപയുമാണ് പുരസ്കാരങ്ങൾക്കൊപ്പം നൽകുക. ഒരു ലക്ഷം രൂപയാണ് ഇന്ത്യയിലെ മികച്ച നവാഗത സംവിധായകനുള്ള കെ.ആർ.മോഹനൻ പുരസ്‌കാരത്തിന് നൽകുന്നത്. സിനിമാരംഗത്ത് സംവിധായകർക്കു നൽകുന്ന സമഗ്ര സംഭാവന കണക്കിലെടുത്ത് ലൈഫ് ടൈം അച്ചീവ്മെന്റ്, സ്പിരിറ്റ് ഓഫ് സിനിമ എന്നീ പുരസ്കാരങ്ങളും അക്കാദമി ഏർപ്പെടുത്തിയിട്ടുണ്ട്. അഞ്ചു ലക്ഷം രൂപയാണ് ലൈഫ് ടൈം അച്ചീവ്മെന്റിന്റെ സമ്മാനത്തുക. 


<h2>IFFK: ഈവിൾ ഡസ് നോട്ട് എക്സിസ്റ്റിന് സുവർണ ചകോരം, ഖോലിക്കോവിന് രജതചകോരം; തടവിന് രണ്ട് പുരസ്കാരങ്ങൾ </h2>
<h6>15 December 2023, 08:08 PM IST </h6>

<img src="./ardra sabu_files/IFFK 1.jpg" width="300/"><br>
<h6>മികച്ച സംവിധായകനുള്ള രജത ചകോരം ഷോഖിർ ഖോലികോവിന് ചലച്ചിത്ര അക്കാദമി ചെയർമാൻ രഞ്ജിത് സമ്മാനിക്കുന്നു | <br>
 ഫോട്ടോ: പ്രവീൺദാസ്.എം | മാതൃഭൂമി.</h6>

തിരുവനന്തപുരം: ഒരാഴ്ചക്കാലം നീണ്ടുനിന്ന കേരളത്തിന്റെ ചലച്ചിത്രോത്സവത്തിന് വർണാഭമായ സമാപനം. മലയാളസിനിമയ്ക്കും അഭിമാനിക്കാവുന്ന നേട്ടങ്ങൾ സ്വന്തമാക്കിക്കൊണ്ടാണ് മേളയ്ക്ക് തിരശ്ശീലവീണത്. ഈവിൾ ഡസ് നോട്ട് എക്സിസ്റ്റ് മികച്ച ചിത്രത്തിനുള്ള സുവർണ ചകോരം സ്വന്തമാക്കി. മികച്ച സംവിധായകനുള്ള രജത ചകോരം സൺഡേ എന്ന ചിത്രത്തിലൂടെ ഷോഖിർ ഖോലികോവ് സ്വന്തമാക്കി.അന്താരാഷ്ട്ര മത്സര വിഭാ​ഗങ്ങളിൽ മികച്ച സൗണ്ട് ഡിസൈനിനുള്ള പുരസ്കാരം മിഗുവേൽ ഹെർണാന്റസ്, മരിയോ മാർട്ടിനെസ് എന്നിവർക്കാണ്. ചിത്രം ഓൾ ദി സൈലൻസ് അന്താരാഷ്ട്ര മത്സരവിഭാ​ഗത്തിൽ മികച്ച നവാ​ഗത സംവിധായകനായി തിരഞ്ഞെടുക്കപ്പെട്ടത് തടവ് എന്ന ചിത്രത്തിന്റെ സംവിധായകൻ ഫാസിൽ റസാഖ് ആണ്. ഇന്ത്യയിൽ നിന്നുള്ള മികച്ച നവാ​ഗത സംവിധായകനുള്ള കെ.ആർ മോഹനൻ പുരസ്കാരം കർവാൾ എന്ന ചിത്രം സംവിധാനം ചെയ്ത ഉത്തം കമാട്ടിക്കാണ്.
മികച്ച മലയാളചിത്രത്തിനുള്ള നെറ്റ്പാക്ക് പുരസ്കാരം ആട്ടവും ഏഷ്യൻ ചിത്രത്തിനുള്ള പുരസ്കാരം സൺഡേ എന്ന ചിത്രത്തിലൂടെ ഷോഖിർ ഖോലികോവും ഏറ്റുവാങ്ങി. മലയാള സിനിമയിലെ നവാ​ഗത സംവിധായകർക്ക് നൽകുന്ന ഫിപ്രസ്കി പുരസ്കാരം ബി 32 മുതൽ 44 വരെ എന്ന ചിത്രത്തിലൂടെ ശ്രുതി ശരണ്യം സ്വന്തമാക്കി.ഫിലിം ഇൻ ഇന്റർനാഷണൽ കോംപെറ്റീഷനുള്ള ഫിപ്രസ്കി പുരസ്കാരം ഫെലിപെ കാർമോണെ സംവിധാനം ചെയ്ത പ്രിസൺ ഇൻ ആൻഡിസിനാണ്. ക്രിസ്റ്റോഫ് സനൂസിക്കുള്ള ലൈഫ്ടൈം ആച്ചീവ്മെന്റ് പുരസ്കാരം സംവിധായകൻ അടൂർ ​ഗോപാലകൃഷ്ണൻ സമ്മാനിച്ചു. നടൻ പ്രകാശ് രാജ് ആയിരുന്നു സമാപനച്ചടങ്ങിലെ വിശിഷ്ടാതിഥി. ചലച്ചിത്ര അക്കാദമി ചെയർമാൻ രഞ്ജിത്, വൈസ് ചെയർമാൻ പ്രേംകുമാർ, സംവിധായകരായ ഷാജി എൻ കരുൺ, മധുപാൽ, വി.കെ. പ്രശാന്ത് എം.എൽ.എ,, ചലച്ചിത്ര അക്കാദമി സെക്രട്ടറി അജോയ് ചന്ദ്രൻ എന്നിവർ ചടങ്ങിൽ സംബന്ധിച്ചു. 81 രാജ്യങ്ങളിൽ നിന്നായി 175 ചിത്രങ്ങളാണ് മേളയിൽ പ്രദർശിപ്പിച്ചത്.

</body></html>

<h2>ദൈവത്തെ രാഷ്ട്രീയത്തില്‍നിന്ന് മാറ്റിനിര്‍ത്തുന്ന സംസ്ഥാനമാണ് കേരളം- പ്രകാശ് രാജ് </h2>
<h6>സ്വന്തം ലേഖകന്‍ <br>
    15 December 2023, 09:18 PM </h6>


<img src="./ardra sabu_files/asdf.jpg" width="300" <br="">
<h6>പ്രകാശ് രാജ് | ഫോട്ടോ: പ്രവീൺ ദാസ്</h6>

തിരുവനന്തപുരം: വിവിധ തരത്തിലുള്ള അഭിപ്രായങ്ങളും വ്യാഖ്യാനങ്ങളും ചേര്‍ന്നതാണ് ഇന്ത്യയിലെ ജനാധിപത്യമെന്ന് 28-ാമത് കേരള രാജ്യാന്തര ചലച്ചിത്രമേള സമാപന ചടങ്ങില്‍ മുഖ്യാതിഥിയായ പ്രകാശ് രാജ്. പാര്‍ലമെന്റ് ആക്രമണം, മണിപ്പുര്‍ വിഷയങ്ങളിലും അത് പ്രകടമാണ്. ദൈവത്തിന്റെ സ്വന്തം നാടായ കേരളം ദൈവത്തെ രാഷ്ട്രീയത്തില്‍നിന്ന് മാറ്റി നിര്‍ത്തുന്നുണ്ട്. സംശുദ്ധ ആശയങ്ങള്‍ക്ക് പ്രാധാന്യം നല്‍കുന്ന സര്‍ക്കാരിനേയും എഴുത്തുകാരേയും തത്വചിന്തകരേയും കുറിച്ച് അഭിമാനമുണ്ടെന്നും ലോകസിനിമയുടെ നാനാവശങ്ങള്‍ യുവാക്കളിലേക്ക് എത്തിക്കുന്നതില്‍ മേള വിജയിച്ചെന്നും അദ്ദേഹം പറഞ്ഞു.
സംസ്‌കാരത്തിലൂടെയും വിദ്യാഭ്യാസത്തിലൂടെയും മാത്രമേ സ്വതന്ത്ര ചിന്താഗതി വളര്‍ത്തിയെടുക്കാനാകൂവെന്ന് ചടങ്ങില്‍ വിശിഷ്ടാതിഥിയായ ക്യൂബയുടെ ഇന്ത്യന്‍ സ്ഥാനപതി അലെഹാന്ദ്രോ സിമാന്‍കാസ് മറിന്‍ പറഞ്ഞു.കേരളത്തിലെ സിനിമയെ ക്യൂബയിലേക്ക് കൊണ്ടുപോകുമെന്നും അടുത്തവര്‍ഷത്തെ ഹവാന ഫിലിം ഫെസ്റ്റിവലില്‍ കേരളത്തില്‍നിന്നുള്ള പ്രതിനിധിസംഘം ഉണ്ടാകണം എന്നതാണ് ആഗ്രഹമെന്നും തന്റെ ആഗ്രഹമെന്നും അദ്ദേഹം പറഞ്ഞു.
